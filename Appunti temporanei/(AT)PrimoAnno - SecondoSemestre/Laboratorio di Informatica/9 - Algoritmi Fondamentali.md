Gli algoritmi fondamentali aiutano un utente a risolvere problemi comuni tramite soluzioni standard, riconosciute come corrette e ottimali.

I più diffusi risolvono task di ordinamento e ricerca dei dati.

Precisiamo una cosa, **non esiste un'unica soluzione che risolve un determinato problema**, ma come si fa a dire quale tra le soluzioni è ottimale? Tramite il criterio della **complessità computazionale**
## Complessità di un algoritmo
La complessità computazionale è la **misura di quanto è complesso per un elaboratore eseguire un algoritmo** (ovvero la quantità di risorse usate da quel determinato algoritmo).

Le risorse che si sfruttano per un calcolatore sono:
- **Spazio**: quantità di memoria occupata durante l'esecuzione
- **Tempo**: quantità di tempo impiegata per ottenere la soluzione